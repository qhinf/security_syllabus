Security goals
=================

Om beveiliging wat doelgerichter te maken zijn er Security Goals
ontworpen. Dit zorgt voor een vaste scheiding tussen bepaalde
beveiligingsstappen en helpt ook met het abstract maken van digitale
beveiliging.

Om dit makkelijker uit te leggen spreken we over Anna, Bob en Peter.
Anna en Bob sturen brieven met een beveiliging terwijl Peter ertussen
probeert te komen. De doelen zijn als volgt:

-   _Confidentiality_ (vertrouwelijkheid): Peter kan niet lezen wat Anna
    en Bob naar elkaar sturen.

-   _Integrity_ (integriteit): Peter kan niet aanpassen wat er
    gecommuniceerd wordt, zonder dat Anna en Bob dit merken.

-   _Authenticity_ (authenticiteit): Anna en Bob zijn zeker van elkaars
    identiteit. Anna praat dus niet met Peter terwijl ze denkt dat ze
    met Bob praat.

-   _Availability_ (beschikbaarheid): Peter kan niet voorkomen dat Anna en
    Bob communiceren.

-   _Non-Repudiation_ (duidelijkheid): Anna en Bob kunnen geen van beide
    ontkennen wat er gestuurd is.

-   _Accountability_ (toerekenbaarheid): Er is een geschiedenis van
    communicatie van alle partijen (dus ook Peter’s pogingen)

Naast deze beveiligingsdoelen zijn er ook scheidingen tussen beveiliging
en veiligheid (Security vs Safety). Beveiliging gaat over het beschermen
tegen een actieve aanvaller dat een computersysteem wil ondermijnen
terwijl veiligheid gaat over de bescherming tegen ongewenste errors of
ongelukken.

Ook is er een scheiding tussen de verschillende typen maatregelen. Zo is
er sprake van de volgende 3 maatregelen die genomen worden om een
systeem veilig te houden:

-   Technische maatregelen, zoals wachtwoorden, twee-factorauthenticatie
    en tamper-proof hardware (zorgen dat een pc niet ongewenst
    opengemaakt kan worden of gereset).

-   Organisatorische maatregelen, zoals inlichten van medewerkers,
    protocollen voor thuiswerken en veilig opruimen van oude hardware
    (dus schijven eerst helemaal leegmaken voordat ze worden
    doorverkocht of verwoest).

-   Wettelijke maatregelen, zoals Artikel 138a van het Wetboek v.
    Strafrecht en ‘Terms of Service’ van een bedrijf / website.

Websites en andere digitaal aanwezige diensten van bedrijven moeten
altijd een sterk plan hebben als verdediging tegen aanvallen van zowel
binnen als buiten het bedrijf. Daarom is het belangrijk om als bedrijf,
al deze punten te verwerken in een beveiligingsplan en een ‘crisis’ plan
achter de hand te houden.

Links
-----

Voor meer informatie over cryptografie om geheimen geheim te houden:

- [Video van Computerphile over public-key crypto](https://www.youtube.com/watch?v=GSIDS_lvRv4)
- [Video van Computerphile over Diffie-Hellman](https://www.youtube.com/watch?v=NmM9HA2MQGI) (Hoe kun je geheimen delen terwijl iedereen meeluistert en zonder dat je vooraf iets afspreekt? Dat kan!)
- [Een overzichtje van Caesar tot de VPN](https://thebestvpn.com/cryptography/)
